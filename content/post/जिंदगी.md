---
title: जिंदगी
date: 2018-05-07
---

```poem
ज़िंदगी रिश्तों का ताना बाना है, 
किसी ने आना और किसी ने जाना है, 
तुम अपनी हस्ती संवारते रहो, जाने कब जाना है, 
जीवन जीने के लिए ज़रूरी मुसकराना है
हर मोड़ पर संभल जाओ तो अच्छा है, 
कौन जाने कब किस ने जाना है
कारवाँ जब चलेगा, कुछ साथ चलेंगे, 
कुछ छूटजाएँगे, नये साथ मिलेंगे.
कभी उदासी के पल होंगे, आँसू बहेंगे, 
कौन जाने किस के दिल मे क्या है, 
अपनी सांझ सुबह खुशनूमा रखो, 
अहसास हो या ख्याल किसी का, 
अपनी हस्ती पर विश्वास रखो
सोचो ज़रा, 
प्रभु ने कब कहा था, 
आसान जीवन देंगे, 
परीक्षा न लेंगे, 
पर याद करो, 
ज्ञान दिया, सहनशीलता दी, 
हिम्मत और मुस्कुराहट दी, 
अब उठ जाओ, मुस्कुरओ और आगे बढ़ो, 
ज्ञान ध्यान के हथियार उठा, सक्षम बनो, 
यह वक्त और यह पल भी बदलेगा, 
चारों और उजाला है, आँखें खोलो, 
चमक और ध्यान सॅंजो कर, 
नतमस्तक हो जाओ
```
