---
title: अजब विडंबना है
date: 2019-12-02
---

```poem
मेरे देश में नारी शक्ति पूजी जाती है ,
५१ शक्तिपीठ है ,माथा नवाया जाता है ,
बेटी बचाओ , बेटी पढ़ाओ का नारा लगाया जाता है ,
इन सब पर दाग लगाया इस दिल दहलाने वाली खबर ने ,
उसे नोचा -खसोटा फिर जिन्दा जला दिया उन दरिंदों ने .

पढ़ाओ लिखो ,शिक्षा दे कर कुछ भी बनाओ ,
पर नारीत्व कैसे बचाओगे ,यह तो बताओ ,
ऐसी शिक्षा कब आएगी ,संस्कार कब मिलेंगे ,
नारी का सम्मान हो ,इज़्ज़त से देखि जाये ,
भोग की वस्तु न समझी जाये .
आज मीडिया कहाँ है ,क्या पूछें
हम भी तो नारे लगाएंगे ,कुछ
खलबली मचा कर चुप हो जायेंगे .
Victim को हम क्या न्याय दिलाएंगे ,
उस की चीखों को कैसे भूल पाएंगे .
उसे हम क्या नयाये दिला पाएंगे ,
अपनी ही ज़मीं पर अपने ही लोगों से डर लगता है ,
कौन सा भेड़िया कहाँ छिपा है ,यह पहचानना मुश्किल है ,
क्या कोई जादूगर उसे ढूंढ पायेगा?
चुके हम भी वह शिक्षा देने में ,
जहाँ शर्म नहीं आती नारी को मिटाने में.
ऐसे गुरुकुल कब बना पाएंगे हम ,
जहाँ राम ने चरण छू कर जगाया था अहिल्या को ,
पाषाण थी और उस में जीवन फूँका था ,
यहाँ जिन्दा थी और पत्थर सा तोड़ दिया ,
दरिंदों को वह सजा दो ,,रूह कांप जाये उनकी
ताकि इतना डर हो की दुबारा कोई छू न पाए किसी को ,
निर्भया और प्रियंका के इतिहास न दोहराये जाए ,
मूक दर्शक तमाशा न देखते रह जाएँ ,

ज़मीर जागृत रहे ऐसी शिक्षा दी जाये .
गर्व महसूस हो भारत की बेटी को ,
जनम लेने का डर न हो ,
हाथ लगाने वाले के तोड़ दिए जाते हैं यह भरोसा हो .
प्रियंका कया कहूँ तुम्हे आज मैं ,नतमस्तक हूँ ,
इतिहास न दोहराये जाये ,सजा का डर ऐसा हो ,
न्याय कल नहीं अभी हो ,फैसला अभी लिख दिया जाये
कोर्ट -कचेहरी की तारीखों का न मोहताज हो

देश के क़ानून में बदलाव हो
```
