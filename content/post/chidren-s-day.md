---
title: "Prayer for children"
date: 2019-11-14
---

```poem
आशीर्वाद है जीवन में बच्चों का आना,
बढ़ना, फलना-फूलना और आगे चलते जाना।
धीरे-धीरे उन की बगिया में फूल खिलते हैं,
उन के घर आँगन महकने लगते हैं,
अनिका आरिणि से सुन्दर फूल खिले।
आरव और अमय से बगिया महकने लगी है,
दुआ है हँसते खेलते मुस्कुराते रहें।
गणपति जी हर काम का शुभारम्भ कराएं।

शिव-शंकर अपनी छाया में सदा सहलाएं,
बल-बुद्धि विद्या का वरदान देने पवनसुत आएं,
प्यार की बांसुरी बजाना श्री कृष्ण कन्हैया सिखाएं,
अपनी ज़मीन के गुणों को संजो कर रखना श्री राम जी बताएं,
माँ दुर्गा शक्ति दे, लक्ष्मी जी अष्ट लक्ष्मी का वरदान दें,
माँ सरस्वती भले बुरे की पहचान, विद्या का वरदान दे,
बड़ों का आशीर्वाद मिलता रहे, प्यार भरा जीवन चलता रहे।
```
