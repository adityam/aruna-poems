---
title: "जीवन के कुरुक्षेत्र में माँ की याद (Tribute to my mother)"
date: 2020-05-12
---

```poem
माँ ने जनम दिया, अच्छी शिक्षा दी,
प्यार से पाला. हर मांग पूरी की,
हाथ थाम कर चलना सिखाया,
ब्रश और सिलाई भी थमाई थी,
हर गुण सिखाया हर शिक्षा दी,
मुझ पर वह इतराई थी,
मुझे जनम दिया था उसने,
आशीर्वाद रूप में वह आई थी.
याद आती है वह माँ साथ ही
जो मुझे ब्याह के लाई थी
उसी ने मुझे भले बुरे की समझ सिखाई थी
हाथ पकड़ कर करछी भी चलवाई थी,
मेरी हर अच्छाई पर प्यार से थपथपाई थी.
व्यवहार सिखाया उसने, धीमी आंच पे खाना भी,
पाक विधि से अनजान को मास्टरशेफ बनाया,
भगवान् का आशीर्वाद था, ऐसी माँ से मिलाया.

एक देवकी थी, दूजी यशोधा बन कर आयी थी
देवकी ने मजबूरी में लल्ला को दूर भिजवाया था,
यशोधा की दुलार भरी डाँट ने उसे भगवान् बनाया था

दोनों माँ की शिक्षा और प्यार में गहराई थी,
उम्र के इस दौर में दोनों की कमी खलती है,
शांत रहो हर हाल में, मुस्कुराते रहो,
यह शिक्षा पायी थी
दोनों से सहनशक्ति और मुस्कराहट पाई ,
उसी शिक्षा से हर इम्तिहान पार कर पाई
शब्द छोटा है पर धन्यवाद कहना होगा
नतमस्तक हूँ, धन्यवाद है
दोनों माँ याद आती है,
जीवन के इस कुरुक्षेत्र में.

धैर्य से पार उतरना होगा ,
नतमस्तक हूँ ,धन्यवाद है
प्रभु तुम्हारा जिसने हर उलझन सुलझाई ,
दोनों माँ जीवन का आशीर्वाद बन कर आई ,
याद में उनकी आज आंसू की झड़ी है छाई ,
पर तेरा उपकार प्रभु मैं न कभी भूल पाई ,
नतमस्तक हूँ तुम्हारे उपकार के लिए कन्हाई.
```

