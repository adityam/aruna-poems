---
title: Grandparents
date: 2018-05-29
---

```poem
Dedicated to all grandparents
Especially Grandmothers
For their love and concern.

मूल संभाल कर रखा था , ताकि ब्याज कमाऊं ,
नन्ही सी मुस्कानों पर , अपना जीवन बिताऊं ,
तोतली बोली सुन कर मैं भी गायक बन जाऊं ,
संभल कर कदम रखने वाली मैं नर्तक बन जाऊं .
बचपन ऐसा जादूगर है , बूदों को जवान बनाये ,
ढलती उम्र में उम्मीद जगाये , जीने की आस जगाये ,

खुद तो पेड़ पे चढ़कर फल तोड़ कर खाए थे ,
यह प्लेट में रखा फल भी खाएं तो अटक न जाए ,
मन घबराये ,ध्यान से, ध्यान से बोलती जाए ,
ऊंचे ऊंचे पहाड़ों पर चढ़कर मैं इतराऊं ,
सीधी सड़क पर भी इन्हें पकड़ कर चलाऊं ,
खुद तो कार की छत पर पहाड़ों का मज़ा लूँ,
यह स्ट्रोलर में भी बैठें तो सावधान सावधान कहती जाऊं
हाथ जोड़ कर अपने इष्ट को मनाऊं
मूल ब्याज सहित संभाल लेना , यह बिनती करती जाऊं
बचपन से बड़ी उम्र का मेल इश्वर आशीर्वाद मांगती जाऊं ,
नाना नानी , दादा दादी सब पर बलिहारी जाऊं
``
